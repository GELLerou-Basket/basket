# basket
Έργο για το διαγωνισμό ρομποτικής του ΕΛΛΑΚ

ΓΕΛ Λέρου - Παιχνίδι μπάσκετ, τύπου "Ρολόι"

Περιγραφή

Εμπνευσμένοι από το παιχνίδι "Ρολόι" που παίζεται σ’ ένα γήπεδο μπάσκετ, αποφασίσαμε να υλοποιήσουμε ένα αυτοματοποιημένο σύστημα το οποίο θα δίνει τη δυνατότητα στους παίκτες, μέσα σε συγκεκριμένο χρόνο (π.χ. ένα λεπτό), να μαζεύουν πόντους από προκαθορισμένες θέσεις του γηπέδου. Οι πόντοι αυτοί θα είναι ανάλογοι της δυσκολίας της θέσης. Για παράδειγμα κοντινές θέσεις θα δίνουν ένα πόντο ενώ όσο απομακρυνόμαστε από το καλάθι θα αυξάνονται και οι πόντοι. Νικητής θα αναδεικνύεται αυτός που θα συγκεντρώσει τους περισσότερους πόντους μέσα στο συγκεκριμένο χρόνο.

Το σύστημα θα είναι πλήρως αυτοματοποιημένο, ώστε με κατάλληλους αισθητήρες να αναγνωρίζεται
η θέση από την οποία σουτάρει ο παίκτης κάθε φορά, αισθητήρα τοποθετημένο στο καλάθι για να
μετράει τις εύστοχες βολές, χρονόμετρο και buzzer για την αντίστροφη μέτρηση και λήξη του
χρόνου, καθώς και οθόνη στην οποία να αναγράφονται όλες οι πληροφορίες (παίκτης, υπολειπόμενος
χρόνος, σκορ, νικητής στο τέλος του παιχνιδιού).

Η κατασκευή θα γίνει από την ομάδα των μαθητών σε μακέτα, στο στιλ επιτραπέζιου παιχνιδιού, ενώ μπορεί να υπάρξει υλοποίηση της ιδέας στο φυσικό κόσμο στο μέλλον.

Ενδεικτικός κατάλογος - κόστος υλικών στο αρχείο "Εξοπλισμός.docx".
